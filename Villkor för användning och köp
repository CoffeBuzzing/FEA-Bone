Handelsbetingelser - Power.dk
https://www.power.dk/checkout/handelsbetingelser/ 1/10
Handelsbetingelser
Power.dk  Checkout  Handelsbetingelser
POWER.DK HANDELSBETINGELSER
GÆLDENDE FOR FORBRUGERKØB FORETAGET PÅ POWER.DK
Indholdsfortegnelse
1. Generelt
2. Indgåelse af aftale
3. Levering og montering
4. Priser
5. Betaling
6. Fortrydelsesret og udvidet returret
7. Reklamation
8. Personoplysninger
9. Forsikringer og abonnementer
10. Kontakt
Bilag 1 - Standardfortrydelsesformular
1. Generelt
1.1 Disse betingelser gælder for køb af varer og andre ydelser på POWERs hjemmeside www.power.dk.
Bemærk: Disse betingelser er derfor ikke gældende, hvis du køber i en af vores fysiske butikker.Benytter
du vores Click & Collect funktion til at reservere produkter i en af vores fysiske butikker, gælder vores
vilkår for Click & Collect reservationer.
1.2 Det er kun forbrugere, der kan købe varer og ydelser (samlet defineret som ”produkter”) på POWERs
hjemmeside www.power.dk. Ved bestilling af produkter på www.power.dk bekræfter du, at du ikke køber
produkter som erhvervsdrivende eller med henblik på videresalg. Ønsker du at handle som
erhvervsdrivende, bedes du kontakte vores B2B afdeling b2b@power.dk eller ved at trykke her
1.3 www.power.dk er ejet og drives af POWER A/S, Hovedvejen 197, 2600 Glostrup. Tlf.: 7033 8080. CVRnr.: 25 38 00 88.
2. Indgåelse af aftale
2.1 En juridisk bindende aftale mellem dig og POWER er først indgået, når du modtager en
ordrebekræftelse pr. e-mail. Indtil du modtager en ordrebekræftelse, er POWER berettiget til at
annullere din ordre helt eller delvist, fx som følge af pris- og tekstfejl eller udsolgte varer, og hvis det
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 2/10
sker, vil du naturligvis blive underrettet herom pr. e-mail.
2.2 Når du har afgivet en ordre på www.power.dk, vil du automatisk modtage en e-mail, hvoraf det
fremgår, hvilke produkter du har bestilt. Denne e-mail er alene en elektronisk kvittering for, at vi har
modtaget din ordre. Der er ikke på dette tidspunkt indgået en juridisk bindende aftale mellem dig og
POWER.
2.3 I nogen tilfælde har vi behov for at komme i kontakt med dig, fx pga. logistiske grunde, systemfejl,
eller lign. I de tilfælde ringer vi til dig, ligesom vi forsøger at kontakte dig via mail og SMS. Du skal derfor
sikre, at din e-mail og telefonnummer altid er korrekt. Vær opmærksom på, at hvis ikke vi kan få fat i dig
senest 21 dage fra første gang, vi kontakter dig, vil dit køb blive annulleret.
2.4 Ved manglende overholdelse af disse betingelser, fx hvis du er erhvervsdrivende og køber produkter
på www.power.dk, er POWER berettiget til at annullere din ordre helt eller delvist, dette gælder uanset
om du har modtaget en ordrebekræftelse. Annullering kan ske frem til leveringstidspunktet.
3. Levering og montering
3.1 Levering og ind- og opbæring
3.1.1 For mindre varer, der kan sendes med normal post, tilbyder vi levering til alle adresser i Danmark. For
større varer, der skal transporteres med fragtmand, såsom hvidevarer og TV, leverer vi til brofaste øer i
Danmark. Vi kan desværre ikke levere til Grønland og Færøerne.
3.1.2 Vi leverer din vare 1-5 hverdage, efter du har modtaget din ordrebekræftelse, afhængig af varetypen,
hvis ikke andet er anført ud fra den enkelte vare. (Læs mere om vores leveringsmuligheder og vilkår,
herunder leveringsselskab mv. her.)
3.1.3 Levering til en lokal POWER butik er gratis. Det er muligt at tilvælge anden levering mod betaling. Du
vil til enhver tid blive præsenteret for leveringsmulighederne og priser i indkøbskurven. Priserne varierer
typisk mellem 29 – 599 kr. afhængig af vare- og leveringsform.
3.1.4 Vi tilbyder følgende leveringsmuligheder:
· Levering til en lokal POWER butik.
· Levering til hjemme- / firmaadresse.
· Levering til udleveringsbutik/pakkeautomat.
· Levering til nærmeste kantsten foran adressen med fragtmand.
· Hjemmelevering med fragtmand.
· Ekspreslevering på 2 timer på udvalgte varer i hovedstadsområdet samt Aarhus og omegn.
3.1.5 Ønsker du at ændre det aftalte leveringstidspunkt, skal du give besked til vores kundeservice
minimum 24 timer før det aftalte leveringstidspunkt.
Ved levering med vores transportør RTC skal der være en person over 18 år på adressen i det valgte
leverings tidsrum. Ved levering skal der kvitteres for modtagelse af produkt uden skade. Vores fragtfirma
bestræber sig på at kontakte dig telefonisk ca. 30 min inden levering.
Har du ikke givet besked om ændret leveringstidspunkt, og er levering og/eller ind- og opbæring ikke
mulig, skal du betale for en genlevering. Dvs. du opkræves det samme beløb, som du er blevet opkrævet
for den forgæves levering. Forgæves levering anses ikke som udnyttelse af din fortrydelsesret, se
nærmere nedenfor.
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 3/10
3.1.6 Hvis du har accepteret, at varen bliver stillet udenfor ved din ejendom, anses varen for leveret, og du
bærer risikoen i forhold til eventuelt tyveri, skade eller lignende.
3.1.7 Hvor ind- og opbæring ikke er mulig, forbeholder vi os ret til alene at levere til kantsten efter aftale
med dig.
3.2 Montering
3.2.1 I forbindelse med afgivelsen af din ordre har du mulighed for at tilkøbe montering af din vare. (Læs
mere om vores monteringsmuligheder her.)
3.2.2 Montering udføres kun på brofaste øer.
3.2.3 Ønsker du at ændre det aftalte monteringstidspunkt, skal du give besked til vores kundeservice
minimum 24 timer før det aftalte monteringstidspunkt. Har du ikke givet besked om ændret
monteringstidspunkt, bliver du opkrævet 500 kr. for forgæves forsøgt montering.
3.3 Afregning af uforudsete omkostninger
3.3.1 Forbrug af el- og VVS-materiale ud over, hvad der er standardmonteret på varen, afregnes særskilt til
montøren. Tidsforbrug til montering afregnes med 580 kr. pr. time. Der afregnes pr. påbegyndte 15
minutter. Du bedes sikre dig, at montøren udleverer kvittering for det betalte.
3.4 Montering af hvidevarer
3.4.1 Du kan tilvælge montering af hvidevarer i forbindelse med din bestilling. Har du bestilt dine varer og
alligevel ønsker montering, kan du kontakte kundeservice her. Nedenfor finder du vigtig information om
montering af hvidevarer.
3.4.2 POWER installerer eller tilslutter ikke gas.
3.4.3 Før vores montør ankommer med dine nye hvidevarer, beder vi dig være opmærksom på:
· Lever forholdene ikke op til nedenstående krav, bør du kontakte en elektriker og/eller VVS-montør for at
udbedre disse, inden POWER leverer varen. POWER har ikke autorisation til at udføre VVS- eller elarbejde.
· Tjek altid målene på dine nye hvidevarer, da du selv står med ansvaret, hvis varen ikke kan være der.
· For at monteringen kan finde sted, er det en forudsætning, at vores montør har fri adgang til stedet, hvor
der skal monteres.
· Du bedes sikre evt. afdækning af gulve på transportvejen gennem dit hjem, samt møbler og bordplader.
Eventuelle skader, der er opstået som følge af manglende afdækning, er på dit eget ansvar.
· Vores montør skærer ikke i inventar eller borer huller for at trække slanger eller lignende. Dette skal være
klargjort, inden montøren kommer.
· Før dine nye hvidevarer skal tilsluttes til strøm, skal du kontrollere, at din eksisterende elinstallation er
lovlig opført. Montøren må ikke montere hvidevarer i en ulovlig elinstallation.
· Husk at tjekke, at emballagen er intakt, og gennemgå produktet for ridser og buler, inden du skriver
under på modtagelsen.
· Prisen på hjemmelevering med ind- og-opbæring/montering er baseret på, at montøren kan klare
opgaven alene. Opgaver, der kræver to montører (fx amerikanerskabe), opkræves en tillægspris.
· Ved levering over stueplan skal sækkevogn kunne komme uhindret op.
· Har du købt et integrerbart produkt (opvaskemaskine, køleskab mv.), monteres frontplader og lignende
ikke under en standardinstallation. Men det er muligt at tilkøbe denne ydelse.
3.4.4 Når du skal have vaske- eller opvaskemaskiner monteret, skal du være opmærksom på:
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 4/10
· Der skal være en lettilgængelig tilslutningshane, der kan åbnes og lukkes, med en udvendig
gevindstørrelse på 1/2" eller 3/4 (19 eller 24 mm).
· Afløbsrøret skal have en diameter på mindst 30 mm.
· Tilslutning af afløb skal kunne foretages min. 60 cm og maks. 90 cm over gulvet.
· På enkelte maskiner kan afløb foretages direkte til gulvafløb.
· Vandtilgang skal maks. være 1,2 m fra produktet.
· Hvis vandtilløbet skal igennem et skabsarrangement, skal du selv have klargjort et hul på min. 10 cm i
diameter mellem skabene, inden montøren kommer og monterer din nye opvaskemaskine.
· Har du købt en vaske- eller opvaskemaskine med Waterproof/Aquastop, skal vandhanen være hævet min.
30 cm over gulv eller skabsbund.
· Hvis ikke andet er angivet, er alle vores opvaskemaskiner uden topplade, da de er skabt til underbygning,
altså montering i øvrige skabselementer.
3.5 Bortskaffelse
3.5.1 Hvis du har købt servicen "bortskaffelse", skal du være opmærksom på:
· Montøren medtager kun produktet, hvis det står afmonteret og klar til afhentning.
· Husk at tømme de brugte hvidevarer for mad, tilbehør eller andet inden afhentningen. Køle- og
frostvarer kan med stor fordel indpakkes i avispapir, som vil holde madvarerne kolde.
3.6 Dørvending
3.6.1 Hvis du har købt servicen "dørvending", skal du være opmærksom på:
· Ved leveringen af køle-/fryseskab skal du, når du bliver ringet op af montøren, oplyse, om køle-/
fryseskabet skal hængsles i højre eller venstre side af skabet.
3.7 Montering af elektronikprodukter
3.7.1 Nedenfor finder du vigtig information vedrørende montering af elektronikprodukter:
· Før dine nye elektronikprodukter skal tilsluttes til strøm, skal du kontrollere, at din bestående
elinstallation er lovlig. Montøren må ikke montere produkter i en ulovlig elinstallation.
· Du bedes sikre evt. afdækning af gulve på transportvejen gennem dit hjem, samt møbler og bordplader.
Eventuelle skader, der er opstået som følge af manglende afdækning, er på dit eget ansvar.
· Husk at tjekke, at emballagen er intakt og gennemgå produktet for ridser og buler, inden du skriver
under på modtagelsen.
3.7.2 Særligt for montering af radio- og/eller tv-produkter:
· Du skal sørge for, at vores montør har fri adgang til det sted, hvor varen skal monteres.
· Varen pakkes ud og stilles på anviste plads, evt. medfølgende fod mv. monteres.
· Produktet tilsluttes strøm, og har du antennekabel, slutter vi også det til enten med medfølgende kabel
eller med dit eget kabel.
· Vi tænder for varen og for Tv laver vi automatisk kanalsøgning – ønsker du at lave en manuel
kanalsøgning, er du selvfølgelig velkommen til dette, når chaufføren er kørt.
· Efter at have besigtiget varen sammen med chaufføren og tjekket, at det er uden synlige fejl og skader,
og at det står det ønskede sted, skriver du under på modtagelses- og monteringsblanketten, som
chaufføren har med.
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 5/10
4. Priser
4.1 Alle priser er angivet i danske kroner, inkl. moms. Undtaget er forsikringer, der er momsfrie.
4.2 Vores priser opdateres løbende. Det er den pris, som fremgår af din ordrebekræftelse, som er
fremsendt pr. e-mail, som du skal betale. De priser, der er angivet for de enkelte produkter på
www.power.dk, er eksklusive leverings- og monteringsomkostninger.
5. Betaling
5.1 For at handle på www.power.dk skal du være fyldt 18 år og være i besiddelse af et gyldigt
betalingskort, som vi accepterer eller gøre brug af vores øvrige betalingsformer beskrevet i pkt. 5.2.
5.2 På www.power.dk kan du betale med Dankort, VISA/Dankort, VISA Electron, VISA,
Eurocard/MasterCard, Maestro og Forbrugsforeningen. Ydermere kan du benytte betalingsløsningen
MobilePay samt søge om finansiering gennem vores finansieringspartner Express Bank. Se mere på
www.power.dk/kredit. OBS. Ved bankoverførsel er du ikke omfattet af indsigelsesordningen.
5.3 Beløbet hæves først fra din konto, når POWER har afsendt varen eller leveret ydelsen. Der kan aldrig
trækkes et større beløb, end det du har godkendt.
5.4 Hvis der er bestilt flere produkter på en ordre, og én eller flere af produkterne ikke kan leveres med det
samme, trækker vi først betalingen for den eller disse produkter, når varerne afsendes eller ydelsen er
leveret. Dog sender vi normalt hele din ordre samlet, medmindre andet er aftalt for den specifikke ordre.
5.5 Ved brug af visse betalingsmetoder kan kortudsteder reserverer beløbet på kontoen der er tilknyttet
betalingsmetoden før ordren er blevet afsendt og pengene er blevet trukket. Dette er i nogle tilfælde et
krav jf. aftalen mellem dig, din bank og kortudsteder. I tilfælde af en reservation skal slettes i forbindelse
med annullering af en ordre, kan vi i mange tilfælde hjælpe, ved at kontakte din bank og forespørge
sletning af reservationen. Tag kontakt til os, så vil vi gøre hvad vi kan for at hjælpe.
5.6 Alle kreditkort, debetkort og MobilePay betalingstransaktioner gennemføres via det sikre
betalingssystem Swedbank Pay, der er godkendt af NETS. Alle kortoplysninger transmitteres krypteret via
en SSL (Secure Socket Layer) forbindelse.
6. Fortrydelsesret og udvidet
returret
6.1 Fortrydelsesret ved køb af varer
6.1.1 Du kan uden begrundelse fortryde dit køb inden fortrydelsesfristen. Fortrydelsesfristen udløber 14
dage efter den dag, du har modtaget din vare. Hvis du har bestilt flere varer i en ordre, og kan vi ikke
levere disse samtidig, løber fortrydelsesfristen fra den dag, du får den sidste vare i fysisk besiddelse.
6.1.2 Du skal inden udløbet af fortrydelsesfristen give os meddelelse om, at du ønsker at fortryde dit køb.
Meddelelse kan gives til os via e-mail til kundeservice@power.dk eller sendes tilwww.power.dk, Att.:
Returcenter, Hovedvejen 197, 2600 Glostrup. Du kan også benytte standardfortrydelsesformularen, som er
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 6/10
vedlagt som bilag 1 til handelsbetingelserne. I din meddelelse skal du gøre os tydeligt opmærksom på, at
du ønsker at benytte din fortrydelsesret. Oplys gerne dit ordrenummer, som du finder på din
ordrebekræftelse. I bunden af vores handelsbetingelser finder du ydermere den officielle
standardfortrydelsesformular, som du også kan benytte, men som ikke er obligatorisk.
6.1.3 Du kan ikke fortryde ved blot at nægte modtagelse af varen uden samtidigt at give os tydelig
meddelelse om, at du fortryder købet.
6.1.4 Fortrydelse af en del af købet
· Hvis du har købt flere varer hos os, har du mulighed for at sende én eller flere varer retur, selvom de er
købt i én ordre.
· Bemærk, at du ikke får fragtomkostningerne retur, hvis du fortryder en del af dit køb.
6.2 Fortrydelsesret på montering
6.2.1 Du har 14 dages fortrydelsesret på dit køb af montering.
6.2.2 Fristen løber fra den dag, du modtager en ordrebekræftelse på dit køb. Hvis du ønsker at få ydelsen
leveret, før fristen udløber, kan du give dit udtrykkelige forudgående samtykke til, at leveringen begyndes,
og at fristen stopper, når ydelsen er fuldt leveret.
6.2.3 I praksis betyder det, at din fortrydelsesfrist udløber, når ydelsen er fuldt leveret. Du bevarer altså
din fortrydelsesret, mens arbejdet eller leveringen står på.
6.2.4 Har du givet dit samtykke til, at arbejdet eller leveringen kan gå i gang, men du alligevel ønsker at
benytte din fortrydelsesret, skal du dog være opmærksom på, at vi vil opkræve en rimelig betaling, for det
arbejde, der allerede er leveret.
6.2.5 Du skal inden 14 dage fra aftalens indgåelse give os meddelelse om, at du ønsker at fortryde dit køb.
Meddelelsen kan gives ved at sende en mail til kundeservice@power.dk eller ved at ringe til os på 7033
8080. I din meddelelse skal du gøre os tydeligt opmærksom på, at du ønsker at udnytte din
fortrydelsesret. Du kan også vælge at benytte standardfortrydelsesformularen og sende den til os. Den
finder du som bilag 1 til handelsbetingelserne.
6.2.6 Hvis du fortryder dit køb, får du det beløb, du har indbetalt til os, tilbage. Har du givet dit samtykke
til, at arbejdet eller leveringen kan gå i gang, men ønsker du alligevel at benytte din fortrydelsesret, skal
du dog være opmærksom på, at vi vil opkræve de rimelige omkostninger, for det arbejde, der allerede er
leveret.
6.2.7 Omkostningen kan dog ikke overstige 799 kr.
6.2.8 Vi refunderer beløbet til dig uden unødig forsinkelse og under alle omstændigheder senest 14 dage
fra den dato, hvor vi har modtaget meddelelse om din beslutning om at fortryde denne aftale. Vi
gennemfører en sådan tilbagebetaling med samme betalingsmiddel, som du benyttede ved den
oprindelige transaktion, medmindre du udtrykkeligt har indvilget i noget andet.
6.3 Fortrydelsesretten gælder ikke for følgende varer:
· Levering af digitalt indhold, som ikke leveres på et fysisk medium, hvis udførelsen er påbegyndt med dit
forudgående udtrykkelige samtykke og anerkendelse af, at du dermed mister din fortrydelsesret.
· Levering af plomberede lyd- eller billedoptagelser eller computersoftware, som du har brudt
plomberingen på.
· Levering af fødevarer eller andre varer til husholdningens løbende forbrug, hvis forsegling er brudt.
6.4 Returnering af varer
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 7/10
6.4.1 Hvis du benytter dig af din fortrydelsesret, skal du afsende eller aflevere varen til os uden unødig
forsinkelse og senest 14 dage efter den dato, hvor du har meddelt os, at du udnytter din fortrydelsesret.
Du skal selv afholde omkostningerne til returneringen af varen, og du er ansvarlig for at varen er pakket
forsvarligt ind.
6.4.2 Du hæfter for en eventuel forringelse af varens værdi, herunder som følge af anden håndtering af
varen end hvad der er nødvendigt for at fastslå varens art, egenskaber og den måde, den fungerer på. Du
kan altså prøve varen på samme måde, som hvis du prøvede varen i en butik, men hvis varen er prøvet ud
over dette, betragter vi varen som brugt, hvilket betyder, at du kun får en del eller intet af købesummen
retur, afhængigt af varens handelsværdi.
6.4.3 Hvis der er givet rabat på en eller flere varer, som følge af oprettelse af en abonnementstjeneste,
f.eks.: Mobilabonnement, forsyningsselskab, bredbånd med mere. Og der gøres brug af annullering eller
fortrydelse af abonnementstjenesten, så bortfalder rabatten, som derfor skal betales til POWER. Du vil
modtage en mail med oplysninger om, hvordan du betaler det resterende beløb. Hvis varen er uåbnet, i
samme stand som modtaget eller overholder betingelserne for fortrydelsesretten eller vores udvidet
returret, kan du vælge at lade handlen gå tilbage, uden tilbagebetaling af rabatten.
6.4.4 Varen bedes returneret i original emballage. Manglende eller beskadiget original emballage
medfører oftest en forringelse af varens handelsværdi, som vi forbeholder os retten til at fratrække i
tilbagebetalingen til dig.
6.4.5 Du bærer selv risikoen for varerne, indtil vi modtager dem. Gem derfor postkvittering samt evt. track
and tracenummer.
6.4.6 Visse varer kan i kraft af deres art ikke returneres med normal post. Hvis du f.eks. skal returnere
hvidevarer eller et større TV m.m., kan vores kundeservice finde en fragtmand til at hjælpe dig med
returneringen. Udgifterne for returnering med fragtmand forventes højst at beløbe sig til 2.500 kr.
afhængig af varetypen. Vi anbefaler altid, at du kontakter vores kundeservice på 7033 8080, hvis du
ønsker at returnere.
6.4.7 Hvis du ønsker at returnere en vare, skal du enten:
· Sende varen til adressen www.power.dk, Att.: Returcenter, Hovedvejen 197, 2600 Glostrup. Du bedes
vedlægge en kopi af fakturaen samt advisere os på en af de beskrevne måder. Eller:
· Besøge din lokale POWER butik og få hjælp af vores butikspersonale til at returnere varen. Husk at
medbringe en kopi af din faktura.
6.4.8 Vi modtager hverken pakker uden omdeling eller pakker sendt pr. efterkrav.
6.5 Tilbagebetaling af penge ved fortrydelse
6.5.1 Hvis du benytter dig af din fortrydelsesret, vil vi tilbagebetale alle beløb modtaget fra dig, herunder
leveringsomkostninger (dog ikke ekstraomkostninger som følge af, at du har valgt en anden leveringsform
end den billigste, vi tilbyder). Tilbagebetalingen vil ske uden unødig forsinkelse og senest 14 dage fra den
dato, hvor vi modtog din meddelelse om, at du udnytter din fortrydelsesret. Vi kan dog tilbageholde
beløbet, indtil vi har modtaget varerne retur, eller til du har fremsendt dokumentation for, at varerne er
returneret.
6.5.2 Ved tilbagebetalingen anvender vi samme betalingsmiddel, som du har benyttet ved betalingen for
varen, medmindre du udtrykkeligt har accepteret andet. Under alle omstændigheder pålægges du ingen
former for gebyrer som følge af tilbagebetalingen.
6.5.3 Hvis du har købt flere varer i en ordre og kun fortryder en del af dit køb, tilbagebetaler vi ikke
leveringsomkostningerne.
6.6 Udvidet returret Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 8/10
6.6.1 Når du køber hos POWER, har du i tillæg til fortrydelsesretten (beskrevet i pkt. 6.1), 30 dages fuld
returret på varer. Det betyder, at du uden begrundelse kan returnere dine købte varer, inden den udvidede
returret udløber. Den udvidede returret udløber 30 dage efter den dag, du har modtaget din vare. Hvis du
har bestilt flere varer i en ordre, og vi ikke kan levere varerne samtidig, udløber den udvidede returret fra
den dag, du får den sidste vare i fysisk besiddelse.
6.6.2 I tillæg til varerne beskrevet i pkt. 6.3, gælder den udvidede returret ikke for:
· Abonnementer, køkkendele, køkkener & specialbestillinger.
· Apple produkter hvor emballagen er brudt.
· Mobiltelefoner hvor emballagen er brudt.
· PC-komponenter hvor emballagen er brudt
· Forbrugsvarer, som batterier og blæk, hvor emballagen er brudt.
· In-ear hovedtelefoner og True wireless hovedtelefoner, hvor emballagen er brudt.
· Hygiejneprodukter, såsom tandplejeprodukter, hud- og kropsplejeprodukter, hvor emballagen er brudt.
6.6.3 Ved mistanke om misbrug gælder den udvidede returret ikke.
6.6.4 Læs mere om den udvidede returret og POWER kundefordele her.
7. Reklamation
7.1 Når du køber varer på www.power.dk finder købelovens mangelsregler anvendelse.
7.2 Du har 2 års reklamationsret, hvis varen har en mangel. En mangel er fx en fabrikations- eller
materialefejl, eller en forkert oplysning om varen. Derimod er almindelig slitage, eller skader du selv har
påført varen, ikke en mangel. Hvis varen har en mangel, og du reklamerer rettidigt, har du ret til i første
omgang at få varen repareret eller ombyttet. Hvis det ikke kan ske, eller det ikke sker inden rimelig tid, kan
du efter omstændighederne få pengene tilbage eller afslag i prisen.
7.3 Opdager du en mangel, skal du reklamere til os inden rimelig tid. Vi anbefaler, at du klager hurtigst
muligt, navnlig hvis der er tale om transportskader. Reklamerer du inden 2 måneder efter, at manglen er
opdaget, er det dog altid inden for rimelig tid.
7.4 Er reklamationen berettiget, refunderer vi dine rimelige og nødvendige fragtomkostninger. Gem derfor
din kvittering for de evt. fragtomkostninger.
7.5 Vil du klage til os over en mangel, beder vi dig så detaljeret som muligt oplyse, hvad problemet er. Det
gør det nemmere for os at finde fejlen, og det minimerer ekspeditionstiden for reklamationen.
7.6 Hvis du ønsker at reklamere, kan du:
· Sende din vare til: www.power.dk, Att.: Returcenter, Hovedvejen 197, 2600 Glostrup. Send varen
forsvarligt emballeret og vedlæg en kopi af din faktura og evt. en beskrivelse af hvad du ønsker at
reklamere over. Vi modtager hverken pakker uden omdeling eller pakker sendt pr. efterkrav. Send varen
forsvarligt emballeret.
· Besøge din lokale POWER butik og få hjælp af vores butikspersonale. Husk at medbringe en kopi af din
faktura.
7.7 Vi anbefaler altid, at man kontakter supportlinjen til dem, der har produceret varen, for at se om de kan
afhjælpe en evt. udfordring over telefonen.
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 9/10
7.8 Oplysning om klagemuligheder
7.8.1 Hvis du vil klage over dit køb, skal du kontakte vores kundeservice via chat på www.power.dk, telefon:
7033 8080 eller på e-mail kundeservice@power.dk.
7.8.2 Hvis det ikke lykkes os at finde en løsning, kan du sende en klage til Nævnenes Hus, Toldboden 2,
8800 Viborg via Klageportalen fra Nævnenes hus: https://kpo.naevneneshus.dk/ For at kunne klage, skal
varen eller ydelsen, som du vil klage over, have kostet mindst 1.110 kr. og højst 100.000 kr. For klager over
tøj og sko skal prisen dog have været mindst 720 kr. Det koster et gebyr at få klagen behandlet. Når du
handler på en e-mærket webshop, kan du gratis få behandlet din sag - uanset beløbets størrelse læs mere
her: https://www.emaerket.dk/gratis-sagsbehandling .Har du bopæl i et andet EU-land end Danmark, kan
du klage til EU-Kommissionens klageportal her - http://ec.europa.eu/odr
8. Personoplysninger
8.1 Du kan læse mere om vores behandling af personoplysninger i vores persondatapolitik.
9. Forsikringer og abonnementer
9.1 For visse varer tilbyder POWER, at du kan tegne en forsikring. Hvis du ønsker at tegne en forsikring,
kan du finde priserne samt vilkår for køb her. Hvis du har købt et abonnement eller en vare inkl.
abonnement, accepterer du både leverandørens abonnementsbetingelser og handelsbetingelserne fra
POWER.
10. Kontakt
10.1 Vedrører din henvendelse køb på www.power.dk, bedes du kontakte vores kundeservice her.
10.2 Hvis du ønsker at kontakte POWER A/S hovedkontor, kan du kontakte os på: POWER A/S, Hovedvejen
197, 2600 Glostrup, E-mail: kundeservice@power.dk, CVR: 25380088.
Revideret den 09.08.2022
Bilag 1 -
Standardfortrydelsesformular
(denne formular udfyldes og returneres kun, hvis fortrydelsesretten gøres gældende)
- Til POWER A/S, Hovedvejen 197, 2600 Glostrup, tlf.: 70338080, kundeservice@power.dk:
- Jeg/vi (*) meddeler herved, at jeg/vi (*) ønsker at gøre fortrydelsesretten gældende i forbindelse med
min/vores (*) købsaftale om følgende varer (*)/levering af følgende tjenesteydelser (*)
Chat
06.01.2023 15.47 Handelsbetingelser - Power.dk
https://www.power.dk/checkout/handelsbetingelser/ 10/10
- Bestilt den (*)/modtaget den (*)
- Forbrugerens navn (Forbrugernes navne)
- Forbrugerens adresse (Forbrugernes adresse)
- Forbrugerens underskrift (Forbrugernes underskrifter) (kun hvis formularens indhold meddeles på
papir)
- Dato
(*) Det ikke relevante udstreges
Chat
